*lt-..-

§mett und) tinem §Dium concipitt mgtbw‘ At hac jocosi definitione omnis mihi videtur ruere
et dilabi ars, nam quod nullum consilium , nullam stabilitatem ac ‘constantiam habet,
quod utut libet poetae adhiberi potest, vel totius fabulae harmoniae, quam dicimuS, de·
trimento magno, cujus certa norma ac regula non est, nequit esse artis argumentum.
Equidem Pisthetaeri agendi rationem minime repugnare ejus ingenio moribusque, demon-
strare conabor. Athenae non amplius ei placent, libidinibus et cupiditatibus nequit,
quantum sat est atque, juvat, satisfacere, nam et aere alieno obrutus est (cfr. vs. 383
vs. 115 sq.), et sycophantarum litiumque timore vexatur (cfr. vs, 40 sq.). Athenienses
aversatur, cum iisque nullam sibi rem esse vult. Quaerit urbem , ubi tranquillam placi-
damque possit transigere vitam, voluptatumque, quibus maxime gaudet, explendarum sibi
data sit facultas. Talem invenit apud aves, callideque efficit, ut ipse earum quasi dux
et rex creetur. Jam igitur quae cupiebat, ei contigerunt, atque adeo· spem ejus suu-
peraverunt, jam stolidarum avium imperator omnia potest perficere, vel ipsos deos spes
est devictum iri, avibusque concessuros esse summum imperium. Sed adveniunt novae
urbis commoda cum eo communicaturi, in quibus expellendis non modo non secum pugnat
Pisthetaerus, immo vero summa ejus calliditas ac· prudentia cernitur. Nam primum qui-
dem a poeta non depingitur homo tam nefarius et scelestus, ut vel parricidium possit
probare, ut non detestetur sycophantarum artem sordidissimam, deinde hisce homun-
cionibus in avium regnum receptis, nonne metuendum erat, ne, disseminatis ac divulgatis
similibus sententiis, tranquilla ac suavis regni conditio inficeretur, ne, quod summo labore
ac studio et quaesierat et adeptus erat, otium turbaretur, imperium translatum dimi·
nueretur, ne, quae Athenis decedens fugerat, discordiae, turbae, seditiones jam redirent
omniaque permiscerent? Eas tantum leges, eos mores, eum rerum ordinem permittit
Pisthetaerus, qui nec ipsi, nec avium regno noceat. Quod vero Aristophanes quoque
odio eos persequitur, causa esse nequit, ut Pisthetaerum naturam suam exuisse et poetam
in ejus locum successisse statuamus. Quaerenti vero quid hac expulsione sibi voluerit
poeta et ⁴quomodo illa arctiore viuculo cohaereat cum ceteris fabulae partibus, hoc lubet
respondere, poetam id potissimum egisse, ut ostenderet, quanta morum depravati0‚ tan-
quam morbus, in omnes civitatis partes invasisset, nihil inde posse prodire, nisi homines
perditos et corruptos. —

Restat, ut, quae Suevernius de deorum significatione et totius fabulae consilio dispu-
tavit, breviter examinemus et perpendamus. Exspectas sane, quum sub deorum specie
Spartanos nobis adumbrari Suevernius contendat, mores agendique rationem Spartanis
aptam et accommodatam. Nihil ejusmodi, quod ipse vir doctus confiteri videtur (Suev.
p. 8). Omnibus enim, quibus Athenienses, vitiis imbuti et obruti sunt3 corporis libidi-
nibus indulgent (cfr. vs. 556 sq. )‚ suarum rerum unusquisque est studiosus, suut avari,
discordes, perfidi, et democratia attica legesque atticae apud eos regnare finguntur (efr-
νε.1570; 1649 sq. ); ita ut maior intercedat eos inter et Athenienses similitudo quam
inter Spartanos. Qui Jam fieri potest, ut cuiquam persuasum sit, bonum poetam in iis
·expressurum fuisse imaginem Lacedaemoniorum? Suevernius quidem eam ob causam id
putat poetae licuisse, quoniam tum temporis 'auctoritate et opibus Spartani plurimum
valuerint in Graecia (Suev. p. 18). Quid? quod tantum abest, ut Lacedaemonii eo
potuisse adduci putandi sint, ut cum Atheniensibus foedus inirent tam ignominiosum, ut
maluisse eos interire, quam hostibus capitalibus concedere summum imperium multo pro-
babilius sit? Quamquam Suevernius, si expeditione Sicula ad felicem exitum perducta Alci-
biades Peloponnesum ingenti classe cinxisset, verisimillimum esse credit, Lacedaemonios ma·-

 

